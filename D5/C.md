# Criticità

Durante il nostro progetto, abbiamo dovuto affrontare numerose sfide che hanno richiesto la revisione di alcuni obiettivi iniziali per mantenere la coerenza con gli obiettivi decisi all'inizio del progetto. Una di queste sfide è stata mantenere la concentrazione e la dedizione per un periodo di tempo lungo, soprattutto a causa di periodi di malattia e difficoltà familiari.

Il testing del server javascript è stato particolarmente complesso a causa di numerosi problemi ed errori di esecuzione. Abbiamo risolto questi problemi grazie ad un maggiore approfondimento da parte di Carmen, che ha preso in mano questa parte del progetto.

Il frontend dell'applicazione è stato difficile da testare nella sua parte di funzionamento offline, poiché i dispositivi tendevano a non aggiornare i file in cache. Purtroppo, le funzionalità offline non sono ancora disponibili nell'attuale versione del client.

Abbiamo incontrato difficoltà anche nel deployment dell'applicazione, poiché Heroku richiede una carta di credito che non avevamo a disposizione. Alla fine, abbiamo utilizzato Vercel per il deployment.

Abbiamo avuto numerose difficoltà anche nell'impaginazione dei grafici in modo accurato, che abbiamo risolto suddividendo alcuni grafici. Inoltre, le nozioni di Javascript e Mongoose apprese nei tutorial erano spesso incomplete o incorrette, causando numerose ambiguità durante lo sviluppo. Abbiamo dovuto documentarci da soli per risolvere questi problemi.

Durante lo sviluppo dei deliverables, ci siamo spesso trovati ad affrontare problemi di sovrapposizione, poiché eravamo spesso ammalati o indietro con le lezioni o con altro lavoro da fare. Ciò ha comportato che solo uno di noi potesse andare a lezione per volta, il che ha portato a una bozza iniziale di ciascuna fase dello sviluppo da parte di chi andava a lezione, seguita da progressivi ampliamenti, revisioni e correzioni da parte degli altri membri man mano che raggiungevano quella fase. Ciò ha a sua volta comportato nuove modifiche alle fasi successive dello sviluppo che erano state intanto raggiunte dal membro più avanti.

Infine, essendo tutti e tre programmatori, abbiamo riscontrato difficoltà nella definizione dei requisiti, del contesto o dell'architettura di un sistema. Ci siamo resi conto che sarebbe stato estremamente più naturale definire questi aspetti dopo aver fatto una bozza di implementazione del sistema. Tuttavia, abbiamo dovuto affrontare questa sfida e abbiamo deciso di definire alcune informazioni specifiche del progetto sin dai primi documenti, anche se non avevamo competenze o conoscenze sufficienti per scrivere un documento completo. Nonostante queste difficoltà, siamo riusciti a portare a termine il progetto e abbiamo imparato molto lungo la strada.

