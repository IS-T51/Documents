# Criticità

Durante il progetto, si sono presentate numerose problematiche che hanno richiesto la revisione di alcuni obiettivi iniziali per mantenere la coerenza con ciò che per necessità è stato modificato col tempo nel progetto. Una di queste sfide è stata mantenere concentrazione e dedizione per un periodo di tempo lungo e organizzare il lavoro per rispettare le deadline.

Il testing del server javascript è stato particolarmente complesso a causa di numerosi problemi ed errori di esecuzione. Questo problema è stato risolto grazie ad un maggiore approfondimento da parte di Carmen Casulli e Teodora Panjkovic, che hanno preso in mano questa parte del progetto.

Il frontend dell'applicazione è stato difficile da testare nella sua parte di funzionamento offline, poiché i dispositivi tendevano a non aggiornare i file in cache. Purtroppo, le funzionalità offline non sono ancora disponibili nell'attuale versione del client.

Sono state incontrate difficoltà anche nel deployment dell'applicazione, poiché Heroku richiede una carta di credito, per poterne fare utilizzo. Alla fine, la scelta per il deployment è ricaduta su Vercel.

Il problema dell'impaginazione accurata dei grafici ha richiesto una grande quantità di tempo e precisione, ed è stato aggirato, in alcuni casi, suddividendo alcuni degli stessi. Inoltre, le nozioni di Javascript, Mongoose e Jest apprese nei tutorial hanno dovute essere colmate con le rispettive documentazioni per trovare una soluzione alle numerose ambiguità verificatesi durante lo sviluppo.

È stata sottovalutata la mole di lavoro dovuta all'alto numero di funzionalità/api che si è deciso di implementare. Come conseguenza di ciò, nella fase finale di testing, si è dovuto selezionarne un sottoinsieme più limitato invece di testarle tutte.

Durante la stesura dei deliverables, ci sono stati numerosi problemi di sovrapposizione tra i vari documenti, poiché i periodi di malattia, lavoro e studio hanno ritardato il lavoro . Ciò ha comportato che solo un elemento del gruppo potesse andare a lezione per volta, il che ha portato a una bozza iniziale di ciascuna fase dello sviluppo da parte di chi andava a lezione, seguita da progressivi ampliamenti, revisioni e correzioni da parte degli altri membri man mano che raggiungevano quella fase. Ciò ha a sua volta comportato nuove modifiche alle fasi successive dello sviluppo che erano state intanto raggiunte dal membro più avanti nel lavoro.

Infine, essendo tutti e tre programmatori, il gruppo ha riscontrato difficoltà nella definizione dei requisiti, del contesto o dell'architettura di un sistema. Sarebbe stato più naturale e semplice, date le esperienze dei membri pregresse, definire questi aspetti dopo aver fatto una bozza di implementazione del sistema. Tuttavia, dato il compito assegnato, alcune informazioni specifiche del progetto sono state definite sin dai primi documenti, anche se non c'erano le competenze o conoscenze sufficienti per scrivere un documento completo. Nonostante queste difficoltà, è stato portato a termine il progetto e le cose imparate durante questo tempo sono state molte.
