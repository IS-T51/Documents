# Organizzazione del lavoro
Nel nostro progetto hanno partecipato Carmen Casulli, Kevin Delugan e Teodora Panjkovic.<br/>
Carmen Casulli ha esperienze nella programmazione competitiva e una passione per la matematica, mentre Kevin Delugan ha esperienze nel videogames modding e nel mantenimento di siti web per associazioni ONLUS. Teodora Panjkovic, invece, lavora attualmente presso l'Embedded Systems unit di FBK come software developer.

Il lavoro è stato suddiviso in modo equo tra i componenti del gruppo, cercando di assegnare un ruolo specifico a ciascuno degli elementi. Tuttavia, la tendenza era quella di prestare aiuto ai colleghi in caso di necessità e a revisionare il lavoro degli altri. La divisione dei compiti è stata basata sulle competenze pregresse dei singoli membri, sia in ambito lavorativo che per interesse personale.

Le riunioni legate al progetto sono state periodiche e il mezzo di comunicazione principale utilizzato per tenersi in contatto e aggiornarsi con messaggi quotidiani è stato il gruppo Telegram creato apposta. Il gruppo ha lavorato sia in presenza (sia all'università che a casa dei membri del gruppo) che in videoconferenza su Discord.

È stato utilizzato un documento Google condiviso per organizzare le attivià da fare e un progetto su Github per gestire le mansioni individuali di tutti. Carmen Casulli è stata la responsabile del progetto, ma si è sempre confrontata con gli altri membri del gruppo prima di prendere decisioni importanti.

Durante il progetto non ci sono stati conflitti fra i membri del gruppo. Il clima lavorativo è sempre stato sereno e collaborativo. Tuttavia, c'è stata una distribuzione poco uniforme del lavoro nel tempo a causa di numerosi periodi di malattia e problemi familiari che hanno colpito alcuni membri del gruppo in periodi diversi.<br/>
Complessivamente però, l'organizzazione del lavoro è stata efficiente e l'aiuto e l'impegno da parte di tutti ha reso possibile superare gli ostacoli che si sono presentati.

