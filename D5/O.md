
# Organizzazione del lavoro
Nel nostro progetto hanno partecipato Carmen Casulli, Kevin Delugan e Teodora Panjkovic. Carmen Casulli ha esperienze nella programmazione competitiva e una passione per la matematica, mentre Kevin Delugan ha esperienze nel videogames modding e nel mantenimento di siti web per associazioni ONLUS. Teodora Panjkovic, invece, lavora attualmente presso FBK come software developer.

Il lavoro è stato suddiviso in modo equo tra i componenti del gruppo, ognuno con il proprio ruolo specifico. Tuttavia, tendevamo sempre ad aiutarci a vicenda e a revisionare il lavoro degli altri. La divisione del lavoro è stata basata sulle competenze pregresse dei singoli membri.

Abbiamo avuto riunioni periodiche e ci siamo tenuti aggiornati con messaggi quotidiani nel nostro gruppo Telegram. Ci siamo visti sia in presenza (sia all'università che a casa dei membri del gruppo) che in videoconferenza su Discord.

Abbiamo utilizzato un documento Google condiviso per organizzare le cose da fare e un progetto su Github per gestire le nostre mansioni individuali. Carmen Casulli è stata la responsabile del progetto, ma si è sempre confrontata con gli altri membri del gruppo prima di prendere decisioni importanti.

Durante il progetto, non ci sono stati conflitti fra i membri del gruppo. Tuttavia, c'è stata una distribuzione poco uniforme del lavoro a causa di numerosi periodi di malattia e problemi famigliari che hanno colpito alcuni membri del gruppo. In generale, però, l'organizzazione del lavoro è stata efficiente e ci siamo sempre aiutati a vicenda per superare gli ostacoli che si sono presentati.

